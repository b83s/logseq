---
title: Borstvoeding
---

- [Moedermelk bewaren, invriezen en ontdooien](https://www.medela.nl/borstvoeding/jouw-borstvoedingsperiode/moedermelk-bewaren-en-ontdooien)
	 - Moedermelk in de koelkast bewaren [2, 3](#reference)
		 - Volg deze richtlijnen om afgekolfde melk veilig in de koelkast te bewaren:

		 - Plaats je moedermelk zo snel mogelijk na het afkolven in de koelkast. 

		 - Bewaar je melk in schone [moedermelkflesjes](/borstvoeding/producten/moedermelk-opvangen/moedermelkflesjes) of [bewaarzakjes](/borstvoeding/producten/moedermelk-opvangen/moedermelkbewaarzakjes) die zijn gemaakt van BPA-vrije materialen. BPA is een chemische stof die voorheen veel werd gebruikt in kunststof verpakkingen en coatings, maar die veel fabrikanten niet meer gebruiken vanwege de onzekere langetermijneffecten ervan. 

		 - Kleine hoeveelheden afgekolfde melk kunnen worden toegevoegd aan hetzelfde flesje dat je in de koelkast bewaart, maar alleen als de melk die je wilt toevoegen van tevoren is gekoeld in de koelkast. Voeg geen melk op lichaamstemperatuur toe aan reeds gekoelde melk. 

		 - Bewaar moedermelk in de koudste zone van de koelkast – achterin, op de plaat boven de groentela. Bewaar de melk niet in de koelkastdeur, waar de temperatuur minder constant is. 

	 - Moedermelk in de vriezer bewaren [2, 3](#reference)
		 - Lees verder hoe je moedermelk veilig kunt invriezen:

		 - Plaats je moedermelk zo snel mogelijk na het afkolven in de vriezer. 

		 - Afgekolfde melk kan worden toegevoegd aan reeds ingevroren moedermelk, maar alleen als de melk die je wilt toevoegen van tevoren is gekoeld in de koelkast. Voeg geen melk op lichaamstemperatuur toe aan bevroren melk. 

		 - Bewaar je melk in kleine porties (minder dan 60 ml) zodat je het sneller kunt ontdooien en de verspilling tot een minimum beperkt. De porties kunnen na ontdooien worden samengevoegd. 

		 - Controleer of de flesjes waarin je je moedermelk bewaart in de vriezer geplaatst kunnen worden. Sommige producten (zoals glazen flesjes) kunnen bij zeer lage temperaturen barsten. [Medela moedermelkbewaarzakjes](/borstvoeding/producten/moedermelk-opvangen/moedermelkbewaarzakjes) zijn ideaal voor het bewaren van bevroren moedermelk, want ze zijn geschikt voor de vriezer, klaar voor gebruik en gemakkelijk te labelen. 

		 - Vul de flesjes of zakjes niet meer dan drie kwart, want moedermelk zet uit bij het invriezen. 

		 - Bewaar bevroren moedermelk achter in de vriezer, waar de temperatuur het meest constant is. Bewaar de melk niet tegen de wanden bij vriezers met een automatische ontdooifunctie. 

	 - Bevroren moedermelk gebruiken [2, 3](#reference)
		 - Ontdooi bevroren moedermelk zorgvuldig om te waarborgen dat de melk veilig is voor je baby:

		 - Moedermelk kan in de koelkast worden ontdooid, gewoonlijk in ongeveer 12 uur. In plaats daarvan kun je het flesje of zakje bevroren melk onder stromend handwarm water houden (bij maximaal 37 °C). Laat bevroren moedermelk niet ontdooien bij kamertemperatuur. 

		 - Zodra eerder ingevroren moedermelk eenmaal volledig is ontdooid, kan de melk maximaal twee uur bij kamertemperatuur worden bewaard of maximaal 24 uur in de koelkast. 

		 - Ontdooi of verwarm ingevroren moedermelk niet in een magnetron of in kokend water. Dat kan de voedingswaarde en beschermende eigenschappen aantasten en het kan hete plekken veroorzaken die je baby kunnen verbranden. 

		 - Ontdooide moedermelk moet bij kamertemperatuur binnen twee uur aan je baby worden gevoed of worden weggegooid. 

		 - Eenmaal ontdooide moedermelk nooit opnieuw invriezen. 
