---
title: [[WIEG]] Aanvullend geboorteverlof partners per 1 juli 2020 ingevoerd
---

- Hoi MT-leden,

- 

- Hierbij willen wij jullie informeren over de nieuwe wetgeving van de wet WIEG (Wet Invoering Extra Geboorteverlof) die per 1 juli 2020 in werking treedt.

- 

- **Wat houdt de [[WIEG]] in?**
	 - [[HR]] Medewerkers die op of na 1 juli een kind krijgen kunnen gedeeltelijk betaald (doorbetaling van 70% van het salaris) tussen de 1 en maximaal 5 weken aanvullend geboorteverlof aanvragen (dit wordt naar rato berekend van het parttimepercentage en mag ook verspreid worden over meer dan 5 weken). Dit verlof is bedoeld om partners extra tijd te geven om te wennen aan hun nieuwe leven met baby. Voor de periode dat een medewerker aanvullend geboorteverlof opneemt ontvangen wij vanuit het UWV een uitkering van 70% tot aan het maximum dagloon.

- 

- **Wat betekent dit voor jullie?**
	 - [[HR]] Dit betekent dus dat een medewerker binnen de 6 maanden na geboorte van een kind maximaal 5 weken minder inzetbaar kan zijn doordat hij gebruik wil maken van het aanvullende geboorteverlof.

	 - [[HR]] De afspraken over de manier van opname en eventuele verspreiding van het verlof moeten door de werknemer en werkgever samen gemaakt worden. Hoeveel weken een werknemer opneemt moet voor de opname volledig bekend zijn, ook als iemand dit verspreid opneemt, aangezien de uitkering bij het UWV in 1x voor de gehele periode moet worden aangevraagd.

	 - [[HR]] Let op: alleen bij zwaarwegend bedrijfsbelang kan er in overleg met de werknemer van het gedane voorstel door werknemer worden afgeweken, bijvoorbeeld door andere dagen of weken voor te stellen. Dit mag tot maximaal 2 weken voor de ingangsdatum van het verlof worden gewijzigd door de werkgever na overleg met de werknemer.

- 

- De verdere voorwaarden die gelden kunnen jullie lezen in de e-mail die ik morgen naar de medewerkers ga sturen en die hieronder is toegevoegd.

- 

- Groet, namens HR

- Hanneke

- 

- ----------------------------------------------------------------------------------------

- 

- Hallo collega’s,

- 

- In aanvulling op het eerste deel van wet WIEG (Wet Invoering Extra Geboorteverlof) waar bij partners bij geboorte 1 werkweek betaald verlof krijgen, treedt per 1 juli 2020 het 2e deel van deze wet in werking.

- 

- Dit houdt het volgende in:

- Collega’s die vanaf 1 juli 2020 (opnieuw) een kind krijgen, kunnen maximaal 5 weken extra geboorteverlof aanvragen. Tijdens het opnemen van dit aanvullende geboorteverlof wordt het salaris voor 70% doorbetaald. Voorwaarde hiervoor is wel dat het standaard geboorteverlof van 1 werkweek volledig is opgenomen. Het aanvullende geboorteverlof zal na rato berekend worden van je parttimepercentage.

- 

- **Hoe geef ik dat door?**

- Minimaal 4 weken voordat je het aanvullende geboorteverlof wilt laten ingaan moet je je leidinggevende en HRM een email sturen met het verzoek voor de opname van het aanvullend geboorteverlof. Geef hierbij het volgende aan:
	 - Geboortedatum van je kind;

	 - De ingangsdatum van het verlof;

	 - Hoeveel weken aanvullend verlof wil je aanvragen (minimaal 1 tot maximaal 5 weken);

	 - Over hoeveel weken wil je je verlof uitspreiden. Het aanvullende geboorteverlof moet worden opgenomen binnen 6 maanden na de geboorte van het kind.

- 

- Heb je vragen? Stel ze gerust aan HR!

- We zullen deze informatie ook op InSite gaan plaatsen, zodat dit voor iedereen terug te vinden is om raad te plegen op een later moment.

- 

- Groet, namens HR
